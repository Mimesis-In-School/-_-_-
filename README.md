# Добре дошли в Мимезис

Добре дошли в Мимезис, където обучението по STEM (наука, технологии, инженерство и математика) се комбинира с техники за театър и сценични изкуства, за да направи ученето забавно и креативно, следвайки STEAM педагогиката. Мимезис е проект по Еразъм+, който има за цел да развие научната интуиция на учениците, като същевременно подобри техните знания и комуникационни умения. Проектът се фокусира върху създаването на подходи и образователни дейности, които включват театрални техники и техники за движение на тялото в обучението по STEAM (наука, технологии, инженерство, изкуства и математика), създавайки забавна и приобщаваща учебна среда. С насоките на театрални професионалисти, тези дейности имат за цел да улеснят мултидисциплинарното обучение наред с традиционното преподаване. Нашите образователни предложения са предназначени за деца на възраст от 8 до 12 години и са създадени да подкрепят учителите при провеждането на творчески и вдъхновяващи дейности в класната стая с минимални средства.

## Какво можете да очаквате от Образователното Ръководство Мимезис?

Образователното ръководство Мимезис е цялостен ресурс за учители по природоматематически науки. То има за цел да стимулира дискусии в класната стая относно науката и обществото и да подобри ключови STEM умения, използвайки техники от театъра и сценичните изкуства. Помагалото е предназначено за ученици на възраст от 8 до 12 години. Ръководството за Мимезис се състои от пет взаимно допълващи се комплекта инструменти, всеки от които предоставя специфични учебни и помощни ресурси. Тези комплекти инструменти включват:

### [1. Предизвикателствата на STEAM обучението](https://github.com/Mimesis-In-School/mimesis_in_bulgarian/tree/main/instrumentarium_1_igrivo_angazhirane)
Този набор от инструменти предлага стратегии и техники за ангажиране на учениците в STEM обучението чрез игри. Набляга на практически дейности, експерименти и творчески подходи за насърчаване на любопитството, изследването, решаването на проблеми и критичното мислене. Тези техники също така развиват компетенции на 21-ви век като сътрудничество, комуникация и креативност.

### [2. Театрални техники за STEAM обучение](https://github.com/Mimesis-In-School/mimesis_in_bulgarian/tree/main/instrumentarium_2_teatralna_tehnika)
Този инструментариум предоставя общ преглед на театралните техники, използвани в рамките на проекта, и демонстрира приложението им в STEM дейности. Чрез включването на сценични изкуства, преподавателите могат да подобрят учебния опит на учениците, да насърчат ангажираността и да развият креативност, самочувствие и комуникативни умения.

### [3. Дейности с мимезис за свързване на науката и театъра](https://github.com/Mimesis-In-School/mimesis_in_bulgarian/tree/main/instrumentarium_3_prepodavatelska_karta_deynosti)
Този набор от инструменти представя накратко всяка дейност на Мимезис Предоставя общ преглед на съдържанието на таблиците с дейности, включително учебните цели по STEM и включването на сценични изкуства. Тези научни карти са ценен ресурс за учителите за създаване на собствено учебно съдържание или за да черпят вдъхновение за педагогически предложения.

### [4. Съвети за ефективно прилагане на Мимезис](https://github.com/Mimesis-In-School/mimesis_in_bulgarian/tree/main/instrumentarium_4_pomosht_chesto_zadavani_vaprosi)
Този раздел предлага съвети от експерти от проекта за успешното интегриране на техники за сценични изкуства в класната стая. Той подпомага внедряването на Мимезис в училище или друг учебен контекст.

### 5. [Създаване на пиеса въз основа на дейностите на Мимезис](https://github.com/Mimesis-In-School/mimesis_in_bulgarian/tree/main/instrumentarium_5_razrabotka%20na%20scenariy)
Този набор от инструменти предлага съвети за разработване на сценарии, базирани на дейности от Мимезис за включване на техники за сценични изкуства в кабинетите по STEM. Той предоставя съвети и препоръки за създаване на сценарии, които ефективно интегрират в STEM обучение театрални и движенчески техники. Ръководството има за цел да подпомогне учителите в проектирането на творчески и вдъхновяващи дейности, които ангажират учениците и насърчават забавна и приобщаваща учебна среда.

### [6. Видео уроци](https://www.youtube.com/playlist?list=PLkWoF9vy6_sxcXuJax9FDqWfQyYjTSLno)
И накрая, в последната кутия с инструменти ще намерите всички наши видеоуроци, [които са достъпни тук](https://www.youtube.com/playlist?list=PLkWoF9vy6_sxcXuJax9FDqWfQyYjTSLno).

<hr>

*Това ръководство и свързаните с него инструменти са създадени от партньорите в Мимезис: Laboratoire d’Aix-périmentation et de Bidouille (Франция), La Fabulerie (Франция) и Фондация за изкуство и култура “Пространства” (България). Те използваха своя опит и включиха обратна връзка от учители. Бихме искали да изразим своята благодарност на учителите, които участваха в проекта, тестваха нашите дейности и ни помогнаха да ги подобрим, за да предоставим висококачествено съдържание за преподавателските и обучителни общности. Този ресурс е част от проект Мимезис, който се осъществява с подкрепа на Европейската комисия по програма EРАЗЪМ+ КА 210 (малки партньорства в училищното образование)  Съдържанието му отразява единствено възгледите на автора и Комисията не носи отговорност за използването на съдържащата се в него информация. Този труд е лицензиран под международния лиценз Creative Commons Attribution-ShareAlike 4.0*
![съфинансирани и партньори](https://github.com/Mimesis-In-School/mimesis_in_bulgarian/blob/main/Mimesis_Sufinansirani_i_partnori.png)
